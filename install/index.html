<h1 id="instalace">Instalace
<a href="#instalace" class="header-link">#</a>
</h1>
<p>Instalace všeho potřebného není složitá a zabere jen chvíli. Pokud se během ní
přeci jen něco pokazí, popros na Slacku nebo někoho zkušenějšího o radu.</p>
<p>Pokud již máš na svém počítači nainstalovaný aktuální Python (3.11 a vyšší)
a rozumíš si s virtuálními prostředími, můžeš samozřejmě používat ten. Nicméně silně
doporučujeme používat nástroj <code>uv</code>.</p>
<p><a href="https://docs.astral.sh/uv/"><code>uv</code></a> je mocný nástroj, který toho umí víc:</p>
<ul>
<li>spravuje instalované verze Pythonu (aniž by zasahoval do systému)</li>
<li>spravuje virtuální prostředí pro různé projekty (aniž by je bylo třeba explicitně vytvářet)</li>
<li>umožňuje snadno instalovat a spouštět různé nástroje postavené na Pythonu</li>
<li>pomáhá s vytvářením balíčků a jejich závislostí</li>
</ul>
<p>Pojďme ho tedy nainstalovat.</p>
<h2 id="instalace_uv">Instalace uv
<a href="#instalace_uv" class="header-link">#</a>
</h2>
<p>Celý proces je popsaný na stránce https://docs.astral.sh/uv/getting-started/installation/ -
liší se podle tvého operačního systému. Každopádně vždy probihá v příkazovém řádku.</p>
<h3 id="windows">Windows
<a href="#windows" class="header-link">#</a>
</h3>
<p>Kdekoliv v příkazové řádce (či PowerShell okně) spusť následující:</p>
<div class="highlight"><pre><span></span><span class="n">powershell</span> <span class="n">-ExecutionPolicy</span> <span class="n">ByPass</span> <span class="n">-c</span> <span class="s2">&quot;irm https://astral.sh/uv/install.ps1 | iex&quot;</span>
</pre></div><p>To by mělo nástroj stáhnout z internetu a nainstalovat - přitom se vypíše cca toto:</p>
<div class="highlight"><pre><span></span>Downloading uv 0.8.15 (x86_64-pc-windows-msvc)
Installing to C:\Users\janpi\.local\bin
  uv.exe
  uvx.exe
  uvw.exe
everything&#39;s installed!
</pre></div><h3 id="macos_ci_linux">MacOS či Linux
<a href="#macos_ci_linux" class="header-link">#</a>
</h3>
<p>Tady bude nejlepší v příkazové řádce spustit</p>
<div class="highlight"><pre><span></span>curl<span class="w"> </span>-LsSf<span class="w"> </span>https://astral.sh/uv/install.sh<span class="w"> </span><span class="p">|</span><span class="w"> </span>sh
</pre></div><p>To by mělo nástroj stáhnout z internetu a nainstalovat.</p>
<h2 id="overeni">Ověření
<a href="#overeni" class="header-link">#</a>
</h2>
<p>Zkus v příkazové řádce pustit toto:</p>
<div class="highlight"><pre><code>uv run --python 3.13 python -c &quot;print('Ahoj Pyladies')&quot;
</code></pre></div><p>Při prvním spuštění nejspíš uvidíš, jak se stahuje a instaluje správná verze Pythonu,
při druhém spuštění vše proběhne jako blesk. V každém případě by tě měl program slušně
pozdravit.</p>
<h2 id="pomoc">Pomoc!
<a href="#pomoc" class="header-link">#</a>
</h2>
<p>Pokud kterýkoliv z kroků selže, nebo si jen nebudeš vědět rady, zeptej se na Slacku v kanále <code>#poradna</code>, ideálně ještě před zahájením kurzu.</p>
<p>V následující kapitole se podíváme na to, jak Jupyter spustit a jak s ním pracovat.</p>